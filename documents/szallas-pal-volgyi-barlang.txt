A Pál-völgyi-barlang hazánk leghosszabb barlangja, melyet magas, hasadékszerű folyosók, nagy szintkülönbségek, hévizek által kioldott gömbüstök és cseppkövek jellemeznek. 

A Pál-völgyi-barlang története

A Pál-völgyi-barlangot 1904-ben fedezték fel, a Szépvölgyi út mellett található, ma már felhagyott kőfejtőben. Ezt követően néhány száz méteres, igen szép szakaszt tártak fel, majd a lelkes kutatóknak köszönhetően a járatok hossza folyamatosan növekedett, melyből egy rövidebb szakasz kiépítésre is került, majd 1919-től kisebb megszakításokkal folyamatosan látogathatóvá vált a nagyközönség számára. Mára a folyamatos fejlesztéseknek köszönhetően, megújult korszerű világítással, igényesen kialakított járdákkal és biztonságos korláttal ellátott útvonalon, szakvezető kíséretébe tekinthető meg, a mintegy 1 órás túra.

A barlang kialakítása

A barlang teljes hossza jelenleg meghaladja a 31 kilométert, melyből a túra során 500 méter hosszú kiépített útvonalon meseszerű cseppkövek, különleges szikla-alakzatok, csillogó kalcitkristályok, és különleges ősmaradványok évezredek óta változatlan, megdermedt világát csodálhatjuk meg.

A barlangban egész évben 11°C a hőmérséklet, nyáron ezért érdemes kissé melegebben felöltözni. A kiépített útvonal utcai ruhában megtekinthető, kényelmes túracipő viselése ajánlott. A barlangban több mint 400 lépcső található, egy szakaszán az úgynevezett „Tyúkétra” meredek lépcsőin vezet az út, ezért a látogatás 5 éves kor és 115 cm alatt nem engedélyezett.

A barlang hétfő kivételével minden nap látogatható, a túrák minden óra 15-kor indulnak, az első túra 10:15-kor, míg az utolsó 16:15-kor