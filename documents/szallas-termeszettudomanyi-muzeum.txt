A Magyar Természettudományi Múzeum hazánk leggazdagabb természetrajzi gyűjteményével büszkélkedhet. A Orczy-kert mellett fekvő intézmény 2011-ben az Év Múzeuma díjat is bezsebelte családcentrikussága, látványos kiállítóterei és páratlan leletanyaga miatt. Minden zeg-zuga hasznos ismeretekkel, valamint a felfedezés örömével gazdagítja a vendégeket.

Története

A múzeum története egészen a 19. század első évtizedébe repít vissza, amikor 1802-ben gróf Széchenyi Ferenc az örökségvédelem érdekében a nemzetnek ajánlotta felbecsülhetetlen értékű tárgyi gyűjteményét. A Nemzeti Múzeum megalakulása magával hozta a természettudományi részleg létrejöttét is, amit Festetics Julianna ásványkincsei alapoztak meg. A szabadságharc évei alatt csaknem 50 ezerre duzzadt a kiállítási tárgyak száma.

100 évvel a megalapítás után, a múzeum helyhiány miatt költözni kényszerült, hiszen az állattani gyűjtemény már önmagában is milliós darabszámmal büszkélkedhetett. Hosszú ideig szétszórtan üzemelt, majd 1996-ban kormányzati határozat született arról, hogy a Ludovika Akadémia épületegyüttesében kerüljön elhelyezésre. 

Barázdás bálna csontváza

A kalandos természettudományi utazás már a főbejáratnál kezdetét veszi, hiszen az aszimmetrikus kupolában egy 22 méteres bálnacsontvázat függesztettek ki. Az impozáns földi maradványok egy 1896-ban az Atlanti-óceánban levadászott barázdás bálnától származnak. Elképesztő méreteihez speciális vázszerkezetet kellett kialakítani, hiszen a teljes csontváz csaknem 3 tonnát nyom.

A korallzátonyok csodálatos élővilága

Az utazás következő állomása az óceáni mélység rejtelmeibe kalauzolja el a kíváncsiskodókat. A 122 m²-es üvegpadló alatt a korallzátonyok életközösségei és növénytakarója kerül bemutatásra. Az akvárium 13000 literes vízében több mint 200 korallfaj, 160 hal és számtalan csiga, kagyló, rák és tengeri csillag éldegél.

Eltűnt világok – A dinoszauruszok kora Magyarországon

Ki ne álmodozott volna arról gyerekként, hogy testközelből ismerhesse meg a több millió évvel ezelőtt élt őshüllőket? A Természettudományi Múzeum életre ugyan nem tudja kelteni a Kárpát-medencében honos dinoszauruszokat, de teljes csontvázak, rekonstrukciók és eredeti régészeti leletek segítségével karnyújtásnyira hozza az őslényeket. Az Iharhút-Parkban egy ősi folyótorkolat lett kialakítva, ahol olyan dinókat lehet megpillantani, mint a Iharkutosuchus, a Hungarosaurus és a Rhabdodontida. 

Sokszínű ÉLET – Felfedező úton Magyarország tájain

A múzeum nagy hangsúlyt fektet a hazai biodiverzitás megőrzésének fontosságára, így a magyarországi tájak élővilágát bemutató kiállítás az élet sokszínűsége előtt tiszteleg. A látogatók preparátumokon, életnagyságú rekonstrukciókon és gazdag fotóanyagon ismerheti meg az ország földtörténeti múltját, természeti értékeit.

Titkok a föld alatt – ásványok, kőzetek, drágakövek

A kiállítás három teremben tárja a vendégek elé a csaknem 2000 darabból álló ásványgyűjteményt. A kőzetek és drágakövek mindenféle színben és formában megfigyelhetőek. Legnagyobb ásványa a „Nagyapó” névre keresztelt, majdnem 140 kilós füstkvarc kristály.

Szolgáltatások

A Magyar Természettudományi Egyetem széleskörű múzeumpedagógiai foglalkozásokkal várja a gyerekeket és a felnőtteket egyaránt. Az intézmény a szakértő tárlatvezetéseken túl izgalmas szabadulószobákkal is színesíti a tanulás élményét. 